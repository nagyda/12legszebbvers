<!DOCTYPE html>
<html>

<head>
  <title>Szinopszis</title>
  <link rel="preconnect" href="https://fonts.googleapis.com">
  <link rel="preconnect" href="https://fonts.gstatic.com" crossorigin>
  <link
    href="https://fonts.googleapis.com/css2?family=Open+Sans:ital,wght@0,300;0,400;0,600;0,700;0,800;1,300;1,400;1,600;1,700;1,800&display=swap"
    rel="stylesheet">
  <link href="https://fonts.googleapis.com/css2?family=Italianno&display=swap" rel="stylesheet">
  <link href="CSS files/synopsis.css" rel="stylesheet">
  <link href="CSS files/gallery.css" rel="stylesheet">
  <meta charset="UTF-8">
  <meta name="viewport" content="width=device-width, initial-scale=1">
  <link rel="stylesheet" href="https://cdnjs.cloudflare.com/ajax/libs/font-awesome/4.7.0/css/font-awesome.min.css">
  <script src="https://ajax.googleapis.com/ajax/libs/jquery/3.5.1/jquery.min.js"></script>
  <script>
    $(document).ready(function () {
      $(window).scroll(function () {
        if ($(document).scrollTop() > 100) {
          $("nav").addClass("scrolled");
        } else {
          $("nav").removeClass("scrolled");
        }
      });
    });
  </script>
</head>

<body>
  <div class="hero-image">
    <div class="hero-text">
      <h1>Szinopszis</h1>
    </div>
  </div>

  <nav>
    <span onclick="mobilenav()" id="mobile_nav"><img src="Pictures/Miscellaneous/menu_black_48dp.svg"><span
        id="mobile_title">A 12 legszebb magyar vers</span></span>
    <ul id="desktop_nav">
      <li><a href="homepage.html">Főoldal</a></li>
      <li><a href="synopsis.html" class="active">Szinopszis</a></li>
      <li><a href="books.html">Könyvek</a></li>
      <li><a href="videos.html">Nagy Versmondások</a></li>
      <li><a href="gallery.html">Galéria</a></li>
      <li><a href="next.html">A folytatás</a></li>

    </ul>
  </nav>

  <div id="container">

    <div class="accordion-div">
      <button class="accordion">Szinopszis<i class="fa fa-caret-down"></i></button>
      <div class="panel" id="slow">
        <div class="accordion_paragraph">
          <div id="title_row">
            <h2>A 12 LEGSZEBB MAGYAR VERS-PROGRAM</h2>
            <h3><i><b>(2007-2013)</b></i></h3>
          </div>
          <div id="accordion_text">
            <p>2007 szeptemberében lett 160 éves a magyar irodalom történetének a világon egyik legismertebb remeke, a
              Szeptember végén című Petőfi-költemény. Ennek tiszteletére tudományos konferenciát rendeztünk a vers
              szülőhelyén, Koltón, illetve a közeli Nagybányán.</p>
            <p>A szimpóziumon részt vett Margócsy István irodalomtörténész, a Petőfi-életmű kiváló ismerője, aki
              zárszavában
              kifejtette, hogy az ilyesfajta emberi és szakmai találkozások azért fontosak, mert választ próbálnak adni
              a
              jelenkor egyik legfontosabb kérdésére: „Mit kezdjünk a kultúrával, mit kezdjünk a költészettel a XXI.
              században?”</p>
            <p>A szintén kiváló Petőfi-kutató Kerényi Ferenc – betegsége miatt – előadásának szövegét küldte el erre a
              konferenciára, egyetértve annak szellemével, sőt, megfogalmazta számomra azt is, hogy akkor érdemes
              ilyesfajta
              konferenciát csinálni, „ha az embernek van koncepciója”.</p>
            <p>Ez utóbbi kijelentésen, illetve a Szeptember végén-konferencia sikerén felbuzdulva, az ott
              elhangzottaktól
              motiválva született meg és indult útjára a Kárpát-medencében A 12 legszebb magyar vers-program.</p>
            <p>A versek kiválasztásában az irodalomtörténeti kánon – és persze a személyes ízlés elfogultsága – mellett
              elsősorban az vezérelt, hogy a szövegek részei legyenek az általános vagy középiskolai tananyagnak,
              ismertek
              legyenek az irodalom iránt kevésbé érdeklődők körében is. Fájdalom, hogy a sorozatból kimaradt Balassi
              Bálint,
              Csokonai Vitéz Mihály, Kölcsey Ferenc, Szabó Lőrinc és még sokan mások. De határt kellett szabni a versek
              mennyiségének, s úgy tűnt, a 12-es szám egyrészt már más művészetekben is alkalmas volt a legjobbak
              megtalálására (lásd például a filmek világát: „a Budapesti 12”!), továbbá a 12 sem nem sok, sem nem kevés,
              kerek szám is, meg nem is kerek – szóval rokonszenves aritmetikai mennyiség…</p>
            <div class="accordion_image" onclick="openmodal();toSlide(1)">
              <img style="width: 90%" alt="a 12 könyv"
                src="Pictures/Synopsis pictures/A 12 legszebb magyar vers-program kotetei_2013.JPG">
              <figcaption><i>A kötetek, melyek vastagságukkal jelzik a vers kánonbeli helyét is.
                  <br>
                  A gerinceken összeolvasható szöveg: TIZENKÉT VERS</i>
              </figcaption>
            </div>
            <p>S ha lesznek konferenciák, akkor kötetek is kellenek, gondoltam tovább a koncepciót. Megszületett az
              ötlet,
              hogy legyen ez egy igazi könyvsorozat, melyet a későbbiekben magyartanárok és egyetemisták haszonnal
              forgathatnak majd, hiszen – feltételezésünk szerint – az adott verssel kapcsolatban a legújabb kutatási
              eredményeket és a legfrissebb gondolatokat tartalmazzák. A „T I Z E N K É T V E R S” kifejezés pedig
              szerencsére éppen 12 betűből áll, így kérésemre – utalva ezzel a régi Mozgó Világ című folyóirat grafikai
              megoldására – könnyedén megoldotta kiváló grafikusunk, Scheffer Miklós, hogy a könyvek gerincén egy-egy
              betű
              végül eme szintagmává álljon majd össze. (Az első borítón pedig mindig a szóban forgó vers kéziratát vagy
              annak rekonstrukcióját hoztuk.) A 6–7. gerincbetűnél még nem voltunk biztosak benne, hogy a szavak végére
              érünk, hogy sikerül a programot befejeznünk, de amikor a 12. kötetet is átadhattam a szerzőknek 2013
              szeptemberében – ismét Koltón –, úgy éreztem, kegyelmi pillanatoknak vagyok a részese.</p>
            <p>A második alkalommal, 2008 tavaszán csatlakozott a projekthez Jordán Tamás, Kossuth-díjas színművész, a
              szombathelyi Weöres Sándor Színház igazgatója, akinek még korábbról volt egy álma – mint mesélte nekem –,
              mégpedig az, hogy sok ember egyszerre, tömegben mondjon verset. Felkérvén őt Pilinszky János Apokrifjének
              elmondására a második konferencia nyitányaként – egy szombathelyi piros lámpánál ültünk az autóban –,
              azonnal
              megéreztük, hogy kettőnk szándékai összetalálkoztak egymással. Két-három hét múlva aztán a helyi
              Sportházban
              majdnem másfél ezer ember, elsősorban 15 éves lány és fiú szájából hangzott fel elementáris erővel a
              Pilinszky-vers szózata – Melis László gyönyörű zenéje, Jordán Tamás vezénylete mellett. Az eseményt
              elneveztük
              Nagy Versmondásnak, melyet aztán minden következő konferencián megismételtünk az adott helyszínen
              diákokkal és
              felnőttekkel egyaránt. Az első ilyen rendezvény végén levetítettük Maár Gyula portréfilmjének ama
              részletét,
              amikor a költő elmondja az Apokrifet. Döbbenetes hatása volt az egy szál ember vékony és rekedt hangú,
              szakrális kántálásának. Ám az 1350 fiatalt mintha odaszögezték volna a székekhez, úgy hallgatták végig a
              10-12
              perces felvételt. Azok a fiatalok, akiket előszeretettel bélyegzünk hanyagnak és nemtörődömnek, a kultúra
              és a
              hagyományok iránt érdeklődés nélkülinek. A költészet és egy sugallatos személyiség azonban mindannyiukat
              elvarázsolta. Úgy éreztük akkor Jordán Tamással, hogy amit mi csinálunk, az is lehet fontos, de az igazi
              Nagy
              Versmondás mégiscsak az, amikor Pilinszky János egy szál magában tart fogva 1500 embert…</p>
            <div class="accordion_image" onclick="openmodal();toSlide(2)">
              <img style="width: 90%" alt="a 12 könyv" src="Pictures/Synopsis pictures/Picture1.png">
              <figcaption><i>Jordán Tamás Nagy Versmondást vezényel Csöngén,
                  <br>
                  Weöres Sándor falujában 2013 tavaszán</i>
              </figcaption>
            </div>
            <p>Később még sok helyre hívtak és hívnak bennünket közösen és hangosan verset mondani a 12 legszebb
              vers-programtól függetlenül is. Többször jártunk például Budapesten, Keszthelyen, Százhalombattán, sőt,
              Erdélyben Marosvásárhelytől Sepsiszentgyörgyig szinte minden városban – kiegészülve a Sebő-együttessel –;
              e
              meghívásokból és az ottani lelkesedésből is érzékelhető, hogy az új műfaj, a Nagy Versmondás ráérzett
              valamely
              meglévő igényre; általa a költészet visszatalált ősi formáihoz: a közösségiséghez és a hangzó beszédhez.
            </p>
            <p>E versmondások mindegyike lélekemelő esemény volt, de különösen ilyenekké váltak a határainkon túli
              alkalmak:
              a szabadkai (Kosztolányi Dezső: Hajnali részegség), a nagyváradi (Ady Endre: Kocsi-út az éjszakában), a
              koltói
              Nagy Versmondás (Petőfi Sándor: Szeptember végén). Felejthetetlen élmény, amikor egy másik ország többségi
              kultúrájában élő és azt tisztelő magyar gyerekek és felnőttek halhatatlan magyar költőink versei
              segítségével
              átélhetik nemzeti identitásukat.</p>
            <p>Konferenciáink bevált struktúrája szerint mindig az első napon tartottuk a nagyobb ívű előadásokat az
              adott
              költő monográfusaival, kutatóival (Szegedy-Maszák Mihály, Jelenits István, Sipos Lajos, Kenyeres Zoltán,
              Láng
              Gusztáv, Bányai János, Faragó Kornélia, Margócsy István, Kerényi Ferenc, Kabdebó Lóránt, Tverdota György,
              Bókay Antal, Dávidházi Péter, Nyilasy Balázs, Kovács Árpád, Szitár Katalin, Odorics Ferenc és mások), a
              második napon a szóban forgó költemény részletes elemzése-értelmezése következett, majd a harmadik napon
              elsősorban a vers és a költő tanításával kapcsolatos problémák kerültek terítékre.</p>
            <p>Mindvégig azon igyekeztünk, hogy az egyes alkalmakat a költő életéhez vagy magához a vershez kapcsolódó
              helyszín nyújtotta élményszerűség mellett kiállításokkal, hangversenyekkel, filmvetítésekkel, archív
              hangfelvételek lejátszásával, könyvbemutatókkal – az előző konferencia kötetét mindig a következő
              összejövetel
              első estéjén mutattuk be – tegyük színesebbé. Máig is csodálattal gondolok arra, hogy alkalmanként a
              kolléganők és a kollégák határainkon innenről és túlról (ezeknek a határoknak egy része talán éppen
              miattunk,
              illetve az irodalom miatt is szűnt meg a program közben?) több száz kilométert utaztak a saját
              költségükön,
              hogy 15-20 percet beszéljenek egy költeményről. Ezért én ma már egészen biztos vagyok benne, hogy a
              költészet
              mégiscsak örök. Az ember ugyan esendő, de az ember létrehozta szellemi dolgok örökérvényűek. Jordán Tamás
              hangokból épített katedrálist gyerekek százaival, mi betűkből igyekeztünk összeróni jövendő korok számára
              valamit, ami fontosabb a jelennél.</p>
            <p>A program tudományos értékét természetesen majd a jövő hivatott megítélni. Terveink szerint a köteteket
              még
              egyszer kiadjuk, újraszerkesztett, frissített változatban, illetve korszerűsítjük szerény honlapunkat,
              ahol a
              mozgalommá fejlődött Nagy Versmondások dokumentumait és módszertanát, illetve a program tudományos
              eredményeit
              rögzítjük, összegezzük. Elérhetővé, letölthetővé tesszük köteteinket pdf formátumban, hogy minél többen
              használhassák őket munkájukhoz (csak nagyon kicsi példányszámban jelenhettek meg annak idején).</p>
            <p>Az irodalom lényege mindig is a megértésre való törekvés és ösztönzés volt (gondoljunk ismét a határok
              megszűnésére!). Minden műalkotás erről beszél: készüljön akár ecsettel, vésővel és kalapáccsal, vagy
              rögzítsék
              hangjegyekbe dallamait. Az irodalomnak eszköze ehhez a nyelv, amelynek legmagasabb rendű absztrakciója a
              költészet, amely pedig – minden remekmű – újratanítja velünk a nyelvet.</p>
            <p>Meggyőződéssel hisznek ebben nemcsak azok, akik a programban előadóként, szervezőként, versmondóként
              részt
              vettek – összesen körülbelül 12 ezren! –, hanem azok is, akik filmjeink révén találkoztak velünk, vagy
              köteteinket vették kézbe.</p>
            <p>S bizonyítja ezt az is, hogy Budapesten, a 2014. október 23-án megnyílt Magyarság Házában, ahol a
              kiállítás
              egésze a magyar kultúrát és szellemet igyekszik reprezentálni főleg a fiatal korosztály számára, a tíz
              szoba
              közül másfelet A 12 legszebb magyar vers-program kapott meg. A rendezők Kosztolányi Dezső A tíz legszebb
              szó
              című esszéje alapján adnak ízelítőt a sport, a művelődéstörténet, a képzőművészet, a zene, a tudomány és
              más
              területek legjelentősebb alkotásaiból. Mi a Gyöngy szobában mutathatjuk meg, hogyan is mondtuk el Drégely
              várában Arany János versét körülbelül 300 apróddal, s hogy miképpen írta át a 12 legszebb verset néhány
              egyetemista diák slam poetry-stílusban.</p>
            <p>S bizonyítja ezt Pusztay János nyelvészprofesszor is, aki nemcsak megtanulta és előadta – az utolsó
              konferencián, illetve azóta már többször – a 12 legszebb magyar verset, hanem le is fordíttatta őket hét
              finnugor nyelvre, majd a fordításokat díszkiadásban meg is jelentette (Masszi Ferenc ihletett
              illusztrációival). 2012-ben Siófokon, a Finnugor Népek Világkongresszusán minden résztvevője ezt a kötetet
              kapta ajándékul – köztük olyan népek képviselői is, akik eddig alig-alig hallottak a magyar költészetről.
              2015-ben a projekt azzal folytatódott, hogy több finnugor nép kiválasztotta a saját 12 legszebb versét, s
              ezeket folyamatosan lefordítják egymás nyelvére. Sőt, megjelentették a legszebb 50 magyar verset és a 12
              legszebb magyar novellát is a saját nyelveiken, s elhatározták, hogy az egész programot megismétlik minden
              finnugor nyelvterületen. Lehet-e ennél ékesebb bizonyítéka annak, hogy – mint fentebb is írtuk – az
              irodalom
              legfőbb célja és értéke a megértésre való törekvés?</p>
            <p>Mint ahogyan azok a meghívások is ezt bizonyítják, melynek eredményeképpen a programvezető nemrégiben
              tartott
              előadásokat a programról a Padovai Egyetemen és Hamburgban.</p>
            <p>Legújabban pedig Lutor Katalin egyetemi hallgató tanulta meg és adta elő már legalább féltucatszor a 12
              verset Magyarországon, illetve Horváth Tibor, Hamburgban élő irodalomtörténész mondta el e verseket az
              ottani magyaroknak. Pusztay János már Tallinnban is tartott előadóestet „a legszebbek”-ből, legutóbb pedig
              a Nyitrai Egyetem konferenciáját megnyitó alsóbodoki rendezvényen szavalt emlékezetesen. Mindhármójuk
              előadását a programvezető szokta bevezetni, visszaemlékezve a program felejthetetlen tapasztalataira,
              tudományos eredményeire és egyedi hangulatára.</p>
            <p>Reménykedünk benne, hogy a folytatás is ilyen sikeres lesz a következő években.</p>
            <p>Programunk mindvégig élvezhette a Sipos Lajos professzor vezette Magyar Irodalomtörténeti Társaság
              támogatását is. A program anyagi költségeit pedig – sok más alapítvány, egyesület, kiadó, magánszemély,
              önkormányzat mellett – mindenekelőtt a Nemzeti Kulturális Alap biztosította. Nélkülük nem jöhetett volna
              létre
              ez a mozgalom, amely – úgy vélem – mégiscsak megfogalmazott legalább egyfajta válaszlehetőséget a Margócsy
              István által föltett kérdésre. Ez a válasz pedig immár A 12 legszebb magyar vers-program és mozgalom
              jelszavává vált: „Irodalom nélkül lehet élni, csak nem érdemes”.</p>
            <p id="last_paragraph"><i>Fűzfa Balázs</i></p>
          </div>
        </div>
      </div>
    </div>

    <div class="accordion-div">
      <button class="accordion">Synopsis<i class="fa fa-caret-down"></i></button>
      <div class="panel" id="synopsis">
        <div class="accordion_paragraph">
          <div id="title_row">
            <h2>THE 12 MOST BEAUTIFUL HUNGARIAN POEMS</h2>
            <h3>Selection by literary historian Balázs Fűzfa</h3>
          </div>
          <div id="accordion_selection">
            <p>
              Endre Ady, <i>Tracking on a Cart Tonight</i>
              <br>János Arany, <i>The Two Pages of Szondi</i>
              <br>Mihály Babits, <i>An Evening Question</i>
              <br>Dániel Berzsenyi, <i>As Winter Approaches</i>
              <br>Attila József, <i>Consciousness</i>
              <br>Dezső Kosztolányi, <i>Daybreak Drunkenness</i>
              <br>László Nagy, <i>Who Will Take Love</i>
              <br>Sándor Petőfi, <i>End of September</i>
              <br>János Pilinszky, <i>Apocrypha</i>
              <br>Miklós Radnóti, <i>Letter to My Wife</i>
              <br>Mihály Vörösmarty, <i>The Old Gipsy</i>
              <br>Sándor Weöres Valse, <i>Triste (“Sad Waltz”)</i>
            </p>
          </div>
          <div id="accordion_text">
            <p>The series of programmes called “The 12 most beautiful poems” took place between 2007 to 2013 in the
              Carpathian-basin. The project was launched and run by the Szombathely-based Program for Personal
              Involvement
              and Experience in Teaching Literature.</p>
            <p>The expressed aim of this series of conferences and books was to make attempt at re-reading, re-thinking
              and
              re-interpreting these 12 masterpieces witihin the Hungarian literary canon.</p>
            <p>In the course of the six years 12 volumes have been published, 12 films have been made, over 400
              conference
              papers have been read, and approximately 12 thousand students and adults have recited poems publicly and
              aloud. From conference to conference, professions and generations met due to the good services of an
              immortal
              poem.</p>
            <p>However, the poetic texts not just served as pretexts for the gatherings, but they also became a noble
              and
              creative beginning of something we just call the intention and will to understand the other.</p>
            <p>For literature can teach us how to get rid of our inherent egotism: just like letters apparently denying
              themselves in favor of forming sensible words, so words too renounce a part of themselves so that they be
              arranged into sentences, creating thus something that is new and prime.</p>
            <p id="last_paragraph">Let us hope that this dozen poems en masse can tell more about the world and man
              shivering and laughing in it
              than the individual texts would on their own.</p>
            </p>
          </div>
        </div>
      </div>
    </div>

    <div id="about">
      <div id="about_picture">
        <figure>
        <img src="Pictures/Synopsis pictures/Fuzfa Balazs.jpg">
        <figcaption><i>Garas Kálmán fotója (2017)</i></figcaption>
      </figure>
      </div>
      <div id="about_text">
        <h4>Fűzfa Balázs, Dr. habil. PhD<br>
          irodalomtörténész, egyetemi docens<br>
          (ELTE Savaria Egyetemi Központ, Szombathely)
        </h4>
        <span>Toldy Ferenc-díjas irodalomtörténész. Szakterülete a XIX. század magyar irodalma, az élményközpontú
          irodalomtanítás programja és Ottlik Géza életműve. Elsősorban Berzsenyi Dániel, Ottlik Géza és Weöres Sándor
          életművéhez, illetve az irodalomtanítás modernizációjához kapcsolódva kutatások, olvasótáborok,
          irodalomnépszerűsítő programok kezdeményezője és vezetője. Tudományos kötetek, könyvsorozatok összeállítója, a
          BÁR című folyóirat főszerkesztője, a Savaria University Press kiadó vezetője. „A 12 legszebb magyar vers” című
          programja és új szemléletű irodalomtankönyvei az ország határain kívül is ismertté váltak.</span>
        <br>
        <br>
        <br>
        <h4>Fűzfa, Balázs, Dr. habil. PhD<br>
          Literary Critic, University Associate Professor<br>
          (ELTE Savaria University Centre, Szombathely)
        </h4>
        <span>Literary historian awarded with the Ferenc Toldy prize. His area of speciality is the literature of 19th
          century Hungary, the programme of experience centred design of teaching literature, as well as the work of
          Géza Ottlik. He is the initiator and organizer of researches, readers’ camps, and literature popularisation
          programmes regarding mainly the work of Dániel Berzsenyi, Géza Ottlik, and Sándor Weöres, as well as the
          modernization of teaching literature. Editor of scientific publications, book series, the Editor in Chief of
          the magazine BÁR, the Director of Savaria University Press. His programme called ‘The 12 Most Beautiful
          Hungarian Poems’ and his literature student’s books with his new approach have become well-known abroad as
          well.</span>

      </div>
    </div>

    <div id="modal">

      <div id="modal-content">

        <div class="nav_buttons" id="prev_container">
          <a class="prev" onclick="changeSlide(-1)">&#10094;</a>
        </div>

        <div id="slides">
          <div class="slide">
            <img src="Pictures/Synopsis pictures/A 12 legszebb magyar vers-program kotetei_2013.JPG" class="image-slide"
              id="slide_1">
          </div>
          <div class="slide">
            <img src="Pictures/Synopsis pictures/Picture1.png" class="image-slide" id="slide_2">
          </div>

        </div>

        <div class="nav_buttons" id="next_container">
          <a class="next" onclick="changeSlide(1)">&#10095;</a>
        </div>

      </div>
    </div>

  </div>

  <div id="sidenav"><span id="opensidenav" onclick="openNav()">A Konferenciák</span></div>
  </div>

  <div id="mySidenav" class="sidenav">
    <a class="shortcut" href="szeptember_vegen.html">Szeptember végén</a>
    <a class="shortcut" href="apokrif.html">Apokrif</a>
    <a class="shortcut" href="szondi_ket_aprodja.html">Szondi két apródja</a>
    <a href="esti_kerdes.html">Esti kérdés</a>
    <a href="level_a_hitveshez.html">Levél a hitveshez</a>
    <a href="hajnali_reszegseg.html">Hajnali részegség</a>
    <a href="ki_viszi_at_a_szerelmet.html">Ki viszi át a Szerelmet</a>
    <a href="kocsi-ut_az_ejszakaban.html">Kocsi-út az éjszakában</a>
    <a href="a_kozelito_tel.html">A közelítő tél</a>
    <a href="a_ven_cigany.html">A vén cigány</a>
    <a href="eszmelet.html">Eszmélet</a>
    <a href="valse_triste.html">Valse triste</a>
    <a href="koltotol_koltoig.html">Koltótól Koltóig</a>
  </div>
  <script src="JS files/synopsis.js"></script>
  <script src="JS files/modal.js"></script>
</body>

</html>